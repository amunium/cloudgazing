<div class="container" id="topicTitle">
    <h1>Leveringsmåter til skytjenester</h1>
</div>
<div class="container" id="text">
    <p>
        En skytjeneste kan bli levert på mange forskjellige måter. Hver av disse leveringsmåtene har hvert sitt bruksområde. Dette gjør det svært viktig å gjøre en vurdering om hvilken leveringsmåte som passer din organisasjon. Dette må en potensiell kunde vurdere på bakgrunn av hvilke funksjonaliteter som blir tilbudt av leverandøren.
    </p>
    <h3>Offentlig sky</h3>
    <p>
        Her blir infrastrukturen tilgjengelig for allmennheten, og er plassert hos leverandøren. Infrastrukturen blir i utgangspunktet kontrollert av leverandøren, og alle brukere bruker samme infrastruktur med lik konfigurasjon, sikkerhet og de samme applikasjonene (Sen, n.d. s.5). 
    </p>
    <h3>Privat sky</h3>
    <p>
        Her eies, administreres og driftes skyen av en leverandør som både kan være en tredjepartsleverandør eller din egen organisasjon. Det spesielle med en privat sky er at det kun er en gitt organisasjon som har tilgang til denne skyen. Skyen kan som oftest bare bli aksessert gjennom et privat nettverk, og administreres hos datasenteret til leverandøren. Ved at det ikke er noen andre som deler på skytjenesten kan man som kunde være enda sikrere mot at dataen vil komme på avveie eller at andre kunder hos leverandøren kan få innsyn gjennom dårlig praksis hos leverandøren. Denne økte sikkerheten kan være ettertraktet.
    </p>
    <h3>Gruppe sky</h3>
    <p>
        Her vil skyen sin infrastruktur være forbeholdt en spesiell brukergruppe fra organisasjoner med felles interesser. Det vil si at flere kunder har tilgang på samme skytjeneste og deler på plattformen og de ressursene som blir tilbudt. På lik linje med en offentlig sky, så er den plassert hos leverandøren. En slik løsning kan være ønskelig dersom det er flere forskjellige organisasjoner som ønsker å ha en felles plattform å arbeide på.
    </p>
    <h3>Hybrid sky</h3>
    <p>
        Dette er en kombinasjon av flere ulike leveringsmåter, og funksjonalitetene til skyen blir tilpasset behovet til organisasjonen. Dette betyr at en leverandør kan levere en sky som både kan ha en “seksjon” med en offentlig skytjeneste mens resten er en gruppesky. Som kunde er det viktig å være klar over når dette er tilfelle dersom det er viktig å spesifikt ha en lukket sky for din organisasjon, eller din gruppe, men først og fremst er dette relevant for en leverandør ettersom en hybridsky gir stor valgfrihet fra deres side.
    </p>
</div>
<div class="container" id="soruces">
    <h3>Kilde:</h3>
    <p>Forelesning i faget DCST1001 ved NTNU. Høst 2021</p>
    <p>Sen, Jaydip. n.d. “Security and Privacy Issues in Cloud Computing.” arxiv.org. Accessed November 6, 2021. https://arxiv.org/pdf/1303.4814.pdf.</p>
</div>