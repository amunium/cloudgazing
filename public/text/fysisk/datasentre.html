<div class="container" id="topicTitle">
    <h1>Datasentre</h1>
</div>
<div class="container" id="text">
    <p>
        Selv om skytjenester eksisterer virtuelt, så er serverne, prosessorene og nettverks maskinvarene i utgangspunktet basert hos datasentre. Sårbarheter knyttet til datasentre er for eksempel naturlige katastrofer som flom og orkaner, og selve infrastrukturen til datasentre kan være utdatert eller ikke tilstrekkelig sikker nok. I tillegg så er datasentre utsatt for nettverksangrep, og maskinvare tyveri. Dette kan bli en utfordring siden det kan føre til uforutsigbare kortslutninger, som der igjen kan kompromittere serverene og føre til nedetid hos skytjenestene.
    </p>
    <h3>Skadebegrensning</h3>
    <p>
        Geografisk lokasjon kan være avgjørende for hvordan sikkerheten til systemet vil driftes, da dårlige miljøforhold kan svekke driften og sikkerheten til datasentre. Når en organisasjon velger et datasenter, så er det viktig å tenke på hvilke rutiner man har for dersom det oppstår brann eller lignende, og hvilke rutiner det er i forhold til autorisert tilgang til datasenteret. I tillegg til at det burde være en forutsetning at maskinvaren er pålitelig, og at nettverket er beskyttet. Det er kritisk at datasenteret som organisasjonen benytter seg av er godt sikret, da selve skytjenestene med databasene og alt av viktig data er plassert hos disse datasentrene. En løsning som kan begrense skadeomfanget, er å bruke flere datasentre samtidig men plassere dem langt unna hverandre, og drive kommunikasjon mellom dem gjennom et glass-fiber nettverk (Turgut 2012).
    </p>
</div>
<div class="container" id="soruces">
    <p>Turgut, Aslan. “Cloud Physical Security Considerations.” Cloud computing news. IBM, September 26, 2016. https://www.ibm.com/blogs/cloud-computing/2012/02/22/cloud-physical-security-considerations/. </p>
</div>